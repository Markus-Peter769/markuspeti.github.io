<div class="hangtech">
    <h3>Hangtechnika</h3>
    <p>2020-ban kezdtem el érdeklődni a hangtechnika iránt. Már kisebb koromban, kb. másodikosan - amikor apukám rendszergazda volt a Kölcsey gimnáziumban - bevitt az ottani stúdióba és már akkor is érdekelt ez a technika. Ebben az időben Mandabokorban az Evangélikus imaházban is apukám csinálta a hangosítást és ott is láttam, hogy mik vannak. 2020-ban újraindítottuk a Túróczy sulirádióját. Ezután az Evangélikus Nagytemplom hangosításába is elkezdtem belefolyni. Teltek-múltak a hónapok és elkezdtem belelátni a Mandabokri rendszerbe is, ahol ekkor már nem apa volt, hanem egy régi ismerősöm Barbi és Zoli. Mára már ezeken a helyeken is „tolom az ipart”, sőt még a Lelkészi Hivatal rendszerét is van, hogy kezelnem kell. Sok rendszert kiépítettem már ezalatt a néhány év alatt és sok tapasztalatot is szereztem. Állítottam már össze jónéhány rendszert papíron is. Ezek közül nem mind valósult meg, vagy csak részben került kiépítésre. Sok rendezvény hangosításán is részt vettem már. 2024. nyarán például egy országos rendezvényen is ott álltam a pult mögött. Jelenleg a Széchenyiben is folytattam pályafutásomat és remélem, hogy ez tovább is fog folytatódni. Nem titkolt célom, hogy egyszer legyen saját rendszerem és ezen a téren is menjek majd tovább. Terveim között szerepel, hogy elmenjek egyetem után hangtechnikai képzésre, mélységekig megtanuljam a szakma rejtelmeit. Most is vannak már kisebb feladataim, munkáim. Igaz még csak ingyen csinálom ismerőseimnek, de például egy családi nap, kis rendezvény, helyszínek hangosítása vagy volt már egy esküvő is (amiért kaptam is egy kis ajándékot).</p>
    <p>Összességében szeretem ezt csinálni és remélem még hosszú évekig lesz is rá lehetőségem. </p>
</div>